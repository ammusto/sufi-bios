{
  "id": "eweb_511",
  "source": "DMBI",
  "cat": "entity",
  "link": "https://www.cgie.org.ir/fa/article/224892/%D8%A7%D8%A8%D9%88%D8%B9%D9%85%D8%B1%D9%88-%D8%AF%D9%85%D8%B4%D9%82%DB%8C",
  "annotator": "Jeremy",
  "title": "ابوعمرو دمشقی",
  "authors": [
    "فریبا شکوهی"
  ],
  "last_updated": "دوشنبه 8 اردیبهشت 1399",
  "content": [
    "اَبوعَمْرِو دِمَشْقی (د 320 ق / 932 م)، عارف و متکلم. نام و نسب او معلوم نیست و آگاهی ما دربارۀ وی محدود است به برخی اقوال صوفیانه که از طریق او نقل شده است. از نسبت وی پیداست که در دمشق نشو و نما یافته و سرانجام در زمرۀ بزرگ‌ترین مشایخ شام درآمده است (سلمی، طبقات ، 277؛ نیز نک‍ : انصاری، 328). وی از بزرگانی چون ابن جلاء و حارث محاسبی گفته‌هایی نقل کرده است (سلمی، همان، 177، «جوامع»، 1 / 365). از راویان سخنان او می‌توان به ابوبکر رازی (همو، طبقات ، 277- 279؛ ابونعیم، 10 / 346)، ابوالخیر دیلمی (سلمی، همان، 279) و عبدالله ‌بن محمد دمشقی (همو، «جوامع»، 1 / 384) اشاره کرد.  ابوعمرو با مشایخی چون ابن جلاء، اصحاب ذوالنون مصری، ابوالحسن بوشنجی، ابن خفیف (ﻫ م) و ابوالحسن علی‌ بن بندار صیرفی مصاحبت داشت (همو، طبقات ، 277، 458، 462، 501؛ قشیری، 399). ابن تغری بردی وی را فقیه نیز دانسته است (3 / 235). سخنانی که از ابوعمرو نقل شده است، در موضوعات گوناگون صوفیانه است، همچون مخالفت با هوای نفس، کتمان کرامات، خوف، رضا، خواطر و روح (نک‍‍ : سلمی، «جوامع»، همانجا، طبقات ، 277- 279؛ شعرانی، 1 / 101؛ ابونعیم، همانجا؛ مستملی، 3 / 1265؛ قشیری، 126، 196؛ هجویری، 43؛ روزبهان، شرح ، 231، مشرب ، 11؛ انصاری، همانجا). گفته‌اند که وی کتابی در رد کسانی که قائل به قدم ارواح بوده‌اند، داشته است (نک‍ : سلمی، همان، 277؛ انصاری، شعرانی، همانجاها؛ روزبهان، شرح ، 39).",
    "ابن تغری بردی، النجوم ؛ ابونعیم، احمد، حلیة الاولیاء ، بیروت، 1387 ق / 1967 م؛ انصاری هروی، خواجه عبدالله، طبقات الصوفیه ، به کوشش عبدالحی حبیبی، تهران، 1362 ش؛ روزبهان بقلی، شرح شطحیات ، به کوشش هانری کربن، تهران، 1344 ش؛ همو، مشرب الارواح ، به کوشش نظیف محرم خواجه، استانبول، 1973 م؛ سلمی، محمد، «جوامع آداب الصوفیة»، همراه مجموعۀ آثار ابوعبدالرحمن سلمی ، محمد، به کوشش نصرالله پورجوادی، تهران، 1369 ش؛ همو، طبقات الصوفیة ، به کوشش نورالدین شریبه، حلب، 1406 ق / 1986 م؛ شعرانی، عبدالوهاب، الطبقات الکبری ، قاهره، 1374 ق / 1954 م؛ قشیری، عبدالکریم، الرسالة القشیریة ، به کوشش معروف زریق و علی عبدالحمید بلطه جی، بیروت، 1408 ق / 1988 م؛ مستملی، اسماعیل، شرح التعرف لمذهب التصوف ، به کوشش محمد روشن، تهران، 1366 ش؛ هجویری، علی، کشف المحجوب ، به کوشش والنتین ژوکوفسکی، لنینگراد، 1926 م.",
    "فریبا شکوهی"
  ],
  "bibliography": [
    "ابن تغری بردی، النجوم",
    "ابونعیم، احمد، حلیة الاولیاء ، بیروت، 1387 ق / 1967 م",
    "انصاری هروی، خواجه عبدالله، طبقات الصوفیه ، به کوشش عبدالحی حبیبی، تهران، 1362 ش",
    "روزبهان بقلی، شرح شطحیات ، به کوشش هانری کربن، تهران، 1344 ش",
    "همو، مشرب الارواح ، به کوشش نظیف محرم خواجه، استانبول، 1973 م",
    "سلمی، محمد، «جوامع آداب الصوفیة»، همراه مجموعۀ آثار ابوعبدالرحمن سلمی ، محمد، به کوشش نصرالله پورجوادی، تهران، 1369 ش",
    "همو، طبقات الصوفیة ، به کوشش نورالدین شریبه، حلب، 1406 ق / 1986 م",
    "شعرانی، عبدالوهاب، الطبقات الکبری ، قاهره، 1374 ق / 1954 م",
    "قشیری، عبدالکریم، الرسالة القشیریة ، به کوشش معروف زریق و علی عبدالحمید بلطه جی، بیروت، 1408 ق / 1988 م",
    "مستملی، اسماعیل، شرح التعرف لمذهب التصوف ، به کوشش محمد روشن، تهران، 1366 ش",
    "هجویری، علی، کشف المحجوب ، به کوشش والنتین ژوکوفسکی، لنینگراد، 1926 م."
  ],
  "signature": "فریبا شکوهی",
  "arabic_title": null,
  "summary": null,
  "parts": null,
  "word_count": null,
  "publisher": null,
  "source_editors": null,
  "issn": null,
  "first_online": null,
  "print_details": null,
  "published": null,
  "citation": null,
  "metrics": null,
  "bio_id": 425
}